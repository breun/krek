vroeger woonden wij in de de galmende leegtes
	tussen de aanslagen van de klepel
	op het brons van klokketorens

	nu lopen wij te dolen tussen aanslagen
	ik ben niet bang-  pang
	op broze lichamen

ik ben niet bang 	– pang
ik ben niet bang  	– pang
ik ben niet bang 	– pang
ik ben niet bang 	– pang

		(Ik vraag mij trouwens serieus af hoe je een aanslag opeist
		stuur je een mailtje met de mededeling: ik heb het gedaan?
		En wat als er twee terroristische organisaties de aanslag opeisen
		moeten ze dan -tegen elkaar op-gaan bewijzen dat ze er waren?
		Moeten ze dan het omgekeerde van een alibi geven? Een ibila?
		Als je jezelf opblaast, is er dan toch nog het verlangen
		dat er ergens een flardje blijft hangen?)

ik ben niet bang 	– pang
ik ben niet bang 	– pang
	
	wij dolen op een mijnenveld
	het rennen door een bommenregen
	het is ontsnappen ternauwernood

	wij slalommen in een assenstelsel
	tussen de assen van voorvaders
	die nog een richting hadden
	
ik ben niet bang 	– pang
ik ben niet bang  	– pang
ik ben niet bang 	– pang
ik ben niet bang 	– pang


		zo zit onze taal dus in elkaar
		als iemand iets tien keer zegt:
		dan weet je het: waarschijnlijk
		is het omgekeerde waar

